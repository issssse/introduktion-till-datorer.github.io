---
title: Ställ frågor i Studium
weight: 70
---

Behöver du hjälp utanför schemalagd handledning eller har andra frågor rörande
Introduktion till datorer kan du ställa frågor och diskutera med handledare och
andra studenter direkt i Studium. 

Det bästa sättet att få hjälp är genom att posta ett inlägg i kursens forum
(diskussioner) i Studium. På detta sätt kan alla studenter på kursen:

- ta del av din fråga
- tillsammans med handledare på kursen hjälpa till att svara på din fråga
- tillsamman med dig ta del av svar på din fråga. 

## Studium och Canvas 

På Uppsala universitet används lärplattformen [Studium](https://www.uu.se/student/it-for-studenter/tjanster-for-studenter/studium) som är en variant av plattformen Canvas som bland annat används på SLU. Alla instruktioner för Canvas gäller därför även för Studium. 

För alla utbildningar utom ES använder introduktionskursen Studium. Introduktionskursen för ES använder Canvas. 


[studium]: http://studium.uu.se
[canvas]: https://slu-se.instructure.com/ 

## Lär dig mer om Studium och Canvas

[Här][studium-canvas-guides] hittar du guider till hur du kommer igång med Studium (Canvas).

[studium-canvas-guides]: https://www.uu.se/student/it-for-studenter/tjanster-for-studenter/studium

## Lär dig mer om diskussioner i Studium

I Studium finns det ett inbyggt forum för varje kurs. I Studium kallas detta
forum för **Diskussioner**. Här hittar du en kort
[introduktion][studium-discussions-help] till hur du använder diskutera (forum)
i Studium.

[studium-discussions-help]: https://community.canvaslms.com/t5/Student-Guide/How-do-I-view-Discussions-as-a-student/ta-p/314

## Innan du postar

Innan du postar en fråga, kolla i Diskussioner om någon annan redan ställt samma
fråga eller en liknande fråga där du kan hitta ditt svar eller få tillräckligt
med hjälp för att komma vidare. 


## Exempel på inlägg i Diskussioner

Nedan visas ett exempel på hur ett inlägg i Diskussioner gällande Introduktion
till datorer skall se ut. 

![](/images/2024/get-help/discussions-post-format.png?width=666px)

#### Titel på dina inlägg

När du postar ett inlägg i Diskussioner (forum) skall ämnets titel (1) alltid se ut
så här.

``` text
Introduktion till datorer: MODUL - Din egna titel
```
, där du byter ut `MODUL` mot namnet på den modul frågan avser, till exempel
`Studenttjänster` eller `Excel`. Om ditt inlägg inte avser en specifik modul tar
du helt enkelt bort `MODOUL` och lämnar det tomt. Efter `-` skriver du sedan
din egna titel på inlägget. 

#### Din fråga

I fältet (2) skriver du sedan din fråga. 

#### Tillåt svar i trådar

Markera **Tillåt svar i trådar** (3).

#### Posta ditt inlägg och vänta på svar

För att posta din fråga trycker du på knappen **Spara och publicera** (4).

## Svara och diskutera andra studenters frågor

Studenter på kursen får gärna hjälpa till att diskutera och svara på varandras
frågor rörande Introduktion till datorer så länge diskussionen förs på ett för
lärandet konstruktivt sätt. 

- Det är inte tillåtet att posta kompletta lösningar. 
- Det är dock alltid tillåtet att diskutera delar av en uppgift i syfta att
  klargöra missförstånd och bidra till andras lärande.

## Skicka privata meddelanden 

Endast i undantagsfall skall du skicka privata meddelanden gällande
Introduktion till datorer till lärare och handledare på kursen.

- Om det finns minsta möjlighet att andra skulle ha nytta av svaret på din fråga
  skall du posta din fråga i Diskussioner (forum).

- Om du postar i Diskussioner ökar sannolikheten för ett snabbt svar från någon
  av handledarna eller andra studenter på kursen. 
  
- Använd endast privata meddelanden om ditt ärende verkligen gäller något mycket
  specifikt (privat). 

I Studium skickar du privata meddelanden från det som kallas **Inkorgen**. Här
hittar du en kort [introduktion][private-messages-help] till hur du använder
privata meddelanden i Studium.

[private-messages-help]: https://community.canvaslms.com/t5/Canvas-Basics-Guide/How-do-I-use-the-Inbox/ta-p/616671

